# Pâinea lui Ștefan albă, feliată – 500gr

## Denumire produs
Pâinea lui Ștefan albă, feliată – 500gr

## Gramaj
produs feliat, ambalat - 500gr

## Categorie
PANIFICAȚIE/Specialități ambalate

## Foto produs
- Simplă
- Feliată
- Ambalată

## Descriere produs
Pâinea lui Ștefan este o specialitate ieșeană, creată după metoda tradițională, numai din ingrediente naturale – apă, făină și maia, cu maia fermentată 26 ore, de către 6 oameni iscusiți. Pâinea lui Ștefan are savoarea și căldura unei bunătăți care umple casa de amintiri curate și păstrează gustul pâinii coapte în vatra bunicilor, precum și aroma dulceagă de cocă tihnită pusă la dospit sub un ștergar de pânză albă, precum o comoară de preț. Pâinea lui Ștefan este un produs Panifcom cu o particularitate aparte definit de o amprentă irepetabilă, un specific caracteristic, o pâine vie care păstrează un gust deosebit. Povestea acestei pâini speciale pornește de la Ștefan, nepotul celui care a înființat, în 1924 prima moară din istoria Panifcom și a reînviat această pâine, după rețeta pe care numai el o cunoaște. Pentru a-i da gustul de demult, Pâinea lui Ștefan este creată după metoda tradițională, numai din ingrediente naturale – apă, făină și maia. Și cum nu-i de șagă cu maiaua, pe aceasta o lăsam o zi întreagă la fermentat. Așa se face că ne trebuie câte 26 de ore de muncă, pasiune și dedicare să înfăptuim pâinea aceasta minunată pe care o ții în mănă. Pâinea lui Ștefan, cu maia, își păstrează calitățile mai mult timp decât pâinea preparată exclusiv cu drojdie de cultură, calități benefice pentru o masă sănătoasă, dar și savuroasă.

## Beneficii produs
Beneficiile consumului de pâine cu maia:
- Pâinea cu maia este un produs aparte. Gustul specific, textura miezului, coaja crocantă, beneficiile reale pentru sănătate, grija cu care se obține această pâine – toate sunt premize pe care le luăm în seamă atunci când ne propunem să vă oferim sănătoasa și savuroasa Pâine a lui Ștefan.
- Este miraculos cum două ingrediente simple precum apa și făina se pot transforma în ceva cu adevărat extraordinar: maiaua. Originară din Egipt unde, în urmă cu 3500 de ani a fost plămădită, maiaua prezintă o serie de beneficii considerabile.
- Maiaua conduce o fermentație mai lentă, metabolismul microorganismelor implicate nefiind forțat în niciun fel, iar procesele biochimice decurg natural, astfel, pâinea obținută va fi mai ușor de digerat. În aluatul dospit cu maia, carbohidrații complecși sunt parțial descompuși în zaharuri mai simple și mai ușor digerabile, iar proteinele în aminoacizi.
- Beneficii notabile sunt și pentru diabetici sau pentru persoanele care doresc să își mențină o greutate echilibrată, deoarece maiaua are un indice glicemic scăzut.
- Ca și parte vie a unei pâini sănătoase, maiaua conține probiotice (lactobacillus), elemente vitale pentru sistemul digestiv. Prin dospirea naturală, datorită beneficiilor fermenților, pâinea cu maia recrează populația de bacterii favorabile unui proces digestiv optim.
- Maiaua conține o multitudine de vitamine: B1-B6, B12, E, magneziu, potasiu, calciu, fosfor, zinc, precum și o mare parte din elementele nutritive din bobul de cereale, eliberate în forme ușor de asimilat de organism.
- Maiaua dă gustul deosebit al pâinii - gustul ușor acrișor - ce va aminti mereu de pâinea făcută cu atâta bunătate de cei dragi de acasă.
- Pâinea lui Ștefan cu maia, își păstrează calitățile mai mult timp decât pâinea preparată exclusiv cu drojdie de cultură, calități benefice pentru o masă sănătoasă, dar și savuroasă.

## Ingrediente
**INGREDIENTE:** Faină albă de grâu 650, 69%, apă, fulgi de cartofi 7 % (cartofi deshidratați 99%), drojdie, sare iodată, făină integrală de secară, gluten din grâu, conservant (propionat de calciu), antioxidant (acid ascorbic), agent de tratare a făinii (L-cisteina), enzime.

## Alergeni
Gluten. Poate conține urme de: soia și susan.

## Valori nutriționale
Valoare energetică și nutrițională pe 100g

| Valori energetice și nutriționale medii | Valoare | %CR* pentru 100g |
|-----------------------------------------|------------------|------------------|
| Valoare energetică                      | 223kcal/949kj    | 11.3             |
| Grăsimi                                 | 0.36 g           | 0.5              |
| din care acizi grași saturați           | 0.1 g            | 0.5              |
| Glucide                                 | 42.7 g           | 16.4             |
| din care zaharuri                       | 3.8 g            | 4.2              |
| Proteine                                | 12.4 g           | 24.8             |
| Fibre                                   |                  | _                |
| Sare                                    | 1.3 g            | 21.7             |

## Termen de valabilitate
4 zile

---
**FIȘĂ DE PRODUS**
- **Codificare:** PS 05-F 17
- **Ediție:** 01
- **Revizia:** 01 / 01.02.2022